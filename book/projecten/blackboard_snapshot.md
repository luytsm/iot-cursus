# The Blackbord Snapshot

In dit project gaan we het bord vooraan in het labo omtoveren naar een slim bord.

Als student heb je zeker al wel eens een foto genomen van een tekening of uitleg
die een van de docenten op het bord vooraan neertekende. Je wil echter dat dit
een goeie foto is waar alles op staat, scherp beeld heeft, enz, wat achteraf niet 
altijd het geval is bij foto's genomen uit de losse hand met een smartphone...

Je gaat dus een slim toestel maken die op de juiste afstand vanaf het plafond
foto's kan nemen van het bord. Dit slim toestel moet zonder veel installatiewerk 
te plaatsen zijn. Er moet dus een mogelijkheid zijn om bvb met een klein
zonnepaneeltje wat stroom af te snoepen van de omgevings-verlichting.
En uiteraard mag het systeem niet stilvallen als het even donker is.
Een slim en zuinig power-management systeem is dus nodig. 

Alle foto's komen in een database met tijdstip en informatie over welke les het gaat.
Deze informatie kan genomen worden uit de webuntis agenda. Het toestel wat 
foto's neemt en die de database bevat hoeft niet noodzakelijk hetzelfde te zijn.
Jou keuze zal hier bepaalde worden door jou power-management aanpak.

Het nemen van zo'n foto zelf moet kunnen op twee manieren:

Enerzijds moet er een draadloze drukknop zijn naast het bord waar de lector
zelf een foto kan nemen van het bord die hij dan kan gebruiken om direct op
digitap te plaatsen.

Anderzijds is er een app waar studenten via deze app een foto kunnen nemen.

Deze app moet slim zijn en herkennen dat indien 10 studenten na elkaar een foto
vragen van dezélfde tekening op het bord, hier maar één foto voor nodig is.

Anderzijds moet er ook een web dashbord zijn waar de foto's te bekijken en
te downloaden zijn, kunnen gewist worden, etc.

Uiteraard kunnen bepaalde zaken énkel na authenticatie. Niet iedereen
mag foto's wissen en de lector moet kunnen bepalen wanneer studenten wél en
wanneer ze géén foto's van het bord mogen nemen.



4 studenten zijn nodig voor dit team.




